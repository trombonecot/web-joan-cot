Joan Cot Ros

Compositor, percusionista, director i productor musical interessat en l’art contemporani i la interdisciplinarietat. 

Llicenciat en composició musical per la University College Falmouth (incorporating Dartington College of Arts) a UK, on es va formar en composició clàssica-contemporània i en improvisació lliure. Ha escrit obres per formacions contemporànies, de jazz, música per projectes interdisciplinaris (circ, dansa, teatre, literatura i poesia), música per curtmetratges, llargmetratges i anuncis. Actualment la seva música es desenvolupa principalment dins el camp de l'electrònica experimental. Ha treballat amb Animal Religion, Los Galindos, Circ Vermut, Julia Mariscal, Maria Garriga, Cia. Psicoproject, Cia. Nom Provisional, Cia. Mov-i-ments, entre d’altres i ha actuat a festivals i teatres com TNC, Temporada Alta, Mercat de les Flors, Teatre Lliure, Festival Terrassa Noves Tendències i C!CAF, entre d'altres.

Actualment compagina projectes propis, l'escriptura de la música per l'espectacle de dansa Exabrupte de la Maria Garriga i projectes amb els grups d'electrònica Iklo i Worran.
