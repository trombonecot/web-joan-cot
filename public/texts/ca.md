Bones,

Em dic Joan, tinc 34 anys i em dedico a la música. Treballo principalment dins les arts escèniques, escrivint música per espectacles de circ, teatre o dansa. He col·laborat amb Animal Religion, Los Galindos, Circ Vermut, Cia. Mov-i-ments i Cia. Pscioproject, i he actuat al festival Temporada Alta, al Mercat de les Flors, al TNT i al C!CAF, entre d’altres.

Actualment estic produint dos espectacles amb Animal Religion, un per nens i nenes de 2 a 5 anys anomenat ...i les idees volen, i un segon a estrenar abril 2020 al TNC anomentat Ahir. Alhora col·laboro amb la Julia Mariscal a la performance Ocells-textos-onades que s’estrena el gener 2020 al Teatre Lliure.

A més d’aquests projectes interdisciplinaris també treballo en el meu projecte personal de vibràfon i electrònica, formo part del grup europeu d’electrònica Worran i el duet d'improvisació Iklo.

Escolta i posa’t en contacte si et ve de gust.
